La relazione tra prodotti/servizi digitali, processi e modelli di gestione
==========================================================================

Nel presente elaborato è stata posta particolare attenzione ai casi e
agli esempi che sostanziano la relazione tra servizi-processi-modelli di
gestione, nell’ottica di indurre i destinatari del PND a considerare
tutti gli elementi del sistema piuttosto che le sue singole componenti.
A titolo di esempio, una visita virtuale guidata realizzata interamente
online da un museo (*online guided tour*) rappresenta il risultato della
relazione tra processi e modelli di gestione, in forma di
prodotto/servizio, secondo i seguenti passaggi:

-  utilizzo da parte del museo dei propri contenuti digitalizzati per
   creare un prodotto/servizio a valore aggiunto da mettere a
   disposizione degli utenti;

-  produzione e promozione del prodotto/servizio *online guided tour*;

-  definizione del modello di gestione più appropriato, in funzione
   delle modalità di utilizzo e dei target di utilizzatori (es. *pay per
   view*).

Prima di analizzare i singoli servizi-processi-modelli di gestione, la
loro relazione è illustrata in una matrice (Fig. 1 e Fig. 2) fondata
sull’identificazione di 4 processi principali:

**Processo 1 \|** I luoghi della cultura mettono a disposizione degli
utenti contenuti digitali per la consultazione e la navigazione;

**Processo 2 \|** I luoghi della cultura mettono a disposizione
contenuti digitali per creare ulteriori contenuti, scientifici o
creativi [1]_, da parte degli utenti;

**Processo 3 \|** I luoghi della cultura e/o gli utenti utilizzano i
contenuti digitali e li rielaborano con un valore aggiunto per finalità
espositive, educative, editoriali o commerciali;

**Processo 4 \|** I luoghi della cultura offrono esperienze di visita
agli utenti, sia nella dimensione fisica che digitale (*User
journey*\  [2]_).

I primi tre processi rappresentano progressive espansioni di una
medesima finalità (la valorizzazione del patrimonio informativo); il
quarto processo invece si riferisce alla valorizzazione con tecnologie
digitali dell’esperienza di fruizione e quindi coesiste con gli altri
processi e può compenetrarsi con essi.

Nei successivi capitoli (cfr. cap. :ref:`analisi_processi_end-to-end`, cfr. cap. :ref:`definizione_prodotti_servizi` e cfr. cap. :ref:`possibili_modelli_di_gestione`) saranno
esaminate le implicazioni di ciascun processo nonché la relazione con i
prodotti/servizi e i modelli di gestione applicabili.

+-------+-----------------+--------------------+------------------+
|       | **Processi      | **Prodotti e       | **Modelli di     |
|       | utente**        | servizi**          | gestione**       |
+=======+=================+====================+==================+
| **1** | I luoghi della  | **Servizi          | **Fruizione      |
|       | cultura mettono | digitali di        | pubblica**       |
|       | disposizione    | consumo per**      |                  |
|       | degli utenti    |                    | -  Libero        |
|       | contenuti       | -  Ricerca         |    accesso       |
|       | digitali **per  |                    |                  |
|       | la              | -  Visualizzazione | -  Libero riuso  |
|       | consultazione e |                    |    per finalità  |
|       | la              | -  Condivisione    |    non           |
|       | navigazione**   |                    |    commerciali   |
+-------+-----------------+--------------------+------------------+
| **2** | I luoghi della  | **Servizi          | **Valorizzazione |
|       | cultura mettono | digitali per la    | culturale**      |
|       | a disposizione  | creazione di       |                  |
|       | degli utenti    | contenuti**        | -  Libero        |
|       | contenuti       |                    |    accesso       |
|       | digitali **per  | -  Creazione       |                  |
|       | creare nuovi    |                    | -  Libero riuso  |
|       | contenuti**     | -  Referenziazione |    per finalità  |
|       |                 |                    |    non           |
|       |                 | -  Arricchimento   |    commerciali   |
|       |                 |                    |                  |
|       |                 |                    | -  Canoni per    |
|       |                 |                    |    utilizzo di   |
|       |                 |                    |    specifici     |
|       |                 |                    |    tool          |
+-------+-----------------+--------------------+------------------+
| **3** | I luoghi della  | **Prodotti e       | **Valorizzazione |
|       | cultura/gli     | servizi a          | culturale**      |
|       | utenti          | valore             |                  |
|       | utilizzano i    | aggiunto**         | -  Libero        |
|       | contenuti       |                    |    accesso       |
|       | digitali,       | -  Prodotti        |                  |
|       | rielaborati con |    espositivi      | -  Libero riuso  |
|       | un valore       |                    |    per finalità  |
|       | aggiunto, **per | -  Prodotti        |    non           |
|       | finalità**      |    educativi       |    commerciali   |
|       | **espositive,   |                    |                  |
|       | educative,      | -  Prodotti        | -  Canoni per    |
|       | editoriali e    |    editoriali      |    utilizzo di   |
|       | commerciali**   |                    |    specifici     |
|       |                 | -  Prodotti        |    tool          |
|       |                 |    commerciali     |                  |
+-------+-----------------+--------------------+------------------+

*Tabella 1. Relazione tra servizi digitali, processi e modelli di
gestione nei luoghi della cultura*

+-------+----------------+--------------+---------------------+
|       | **Processi     | **Prodotti   | **Modelli           |
|       | di             | e            | di                  |
|       | gestione**     | servizi**    | erogazione**        |
+=======+================+==============+=====================+
| **4** | -  Pre-visita  | -  Servizi   | -  Gestione         |
|       |                |    di        |    internalizzata   |
|       | -  Durante     |    front-end |    con              |
|       |    la          |    per       |    prodotti         |
|       |    visita      |    gli       |    tecnologici      |
|       |                |    utenti    |    custom           |
|       | -  Post-visita |              |                     |
|       |                | -  Servizi   | -  Gestione         |
|       |                |    di        |    esternalizzata   |
|       |                |    back-end  |    con              |
|       |                |    per       |    prodotti         |
|       |                |    gli       |    tecnologici      |
|       |                |    enti      |    di               |
|       |                |              |    mercato          |
|       |                |              |                     |
|       |                |              | -  Gestione         |
|       |                |              |    esternalizzata   |
|       |                |              |    attraverso       |
|       |                |              |    acquisto         |
|       |                |              |    di               |
|       |                |              |    servizi          |
|       |                |              |    SaaS             |
|       |                |              |                     |
|       |                |              | -  Gestione         |
|       |                |              |    mista            |
|       |                |              |    attraverso       |
|       |                |              |    accordi          |
|       |                |              |    di               |
|       |                |              |    partenariato     |
|       |                |              |    pubblico-privato |
+-------+----------------+--------------+---------------------+

*Tabella 2. Esempio della catena processo-prodotto-modello applicato allo
User journey nei luoghi della cultura*

In particolare, i primi tre processi (Tabella. 1), afferendo direttamente
alla valorizzazione del patrimonio culturale digitale nella forma di
dati e contenuti culturali, sono trattati nei paragrafi :ref:`processo_servizi_consumo`, :ref:`processo_servizi_creazione_contenuti` e :ref:`processo_servizi_valore_aggiunto`.

I processi di gestione dello *user journey* (Fig. 2), essendo sviluppati
al lato di dati e contenuti culturali, sono invece esaminati
separatamente: dovendo analizzare i micro-processi sottostanti e le
soluzioni digitali applicabili all’esperienza fisica (o digitale) nei
luoghi della cultura, l’attenzione si sposta sui servizi a supporto
della gestione dello *user journey* nei luoghi della cultura. Nel
relativo paragrafo (cfr. par. :ref:`processo_4`.) non vengono descritti tutti i
possibili modelli di gestione, considerando la varietà dei servizi
erogabili e le diverse competenze sottostanti, ma solo le principali
soluzioni adottabili, necessarie per garantire la sostenibilità
dell’erogazione del servizio.

.. [1] Un contenuto “autoriale” può essere di tipo scientifico o creativo:
   pur trattandosi di ambiti e linguaggi differenti, sono entrambi
   interessanti ai fini culturali.

.. [2] Lo *user journey*, che in italiano può essere denominato “percorso
   utente”, è una tecnica utilizzata in particolare nei modelli di
   gestione e di marketing per conoscere e riprogettare l’esperienza di
   un cliente con un particolare prodotto o servizio, soprattutto
   nell’analisi dei processi di acquisto. Si considera e analizza
   l’intero percorso dell’interazione: da quando viene a conoscenza di
   un determinato oggetto digitale alle esperienze che può avere.
   Dunque, lo *user journey* documenta l’intera esperienza di un cliente
   per costruire e garantire la fruizione del prodotto digitale (che
   sarà dinamico e cambierà a seconda dell’utente).
