.. _Linee guida per l’acquisizione, la circolazione e il riuso delle riproduzioni dei beni culturali in ambiente digitale: https://docs.italia.it/italia/icdp/icdp-pnd-circolazione-riuso-docs/

.. _processo_servizi_consumo:

Processo 1 \| Servizi di consumo - Modello a fruizione pubblica
===============================================================

Nel corso degli ultimi anni numerose istituzioni culturali in ogni parte
del mondo hanno promosso la fruizione pubblica dei propri contenuti
digitali, consentendone la consultazione, navigazione e talvolta il
download, per garantirne la piena accessibilità, promuoverne la
conoscenza e incoraggiare le pratiche di condivisione attiva dei
patrimoni culturali.

.. _Principi per il riuso delle riproduzioni digitali del patrimonio culturale e dei relativi metadati: https://docs.italia.it/italia/icdp/icdp-pnd-circolazione-riuso-docs/it/giugno-2022/principi-per-il-riuso-delle-riproduzioni-digitali-del-patrimonio-culturale-e-dei-relativi-metadati.html

.. _Modalità di pubblicazione online delle riproduzioni digitali e scelta delle licenze d’uso da adottare: https://docs.italia.it/italia/icdp/icdp-pnd-circolazione-riuso-docs/it/giugno-2022/modalita-di-pubblicazione-online-delle-riproduzioni-digitali-e-scelta-delle-licenze-duso-da-adottare.html

Per quanto riguarda il contesto italiano, esiste una specifica
disciplina d’uso delle riproduzioni dei beni culturali, per la cui
disamina si rimanda al Quadro sinottico U1-U5 contenuto nell’allegato
`Linee guida per l’acquisizione, la circolazione e il riuso delle riproduzioni dei beni culturali in ambiente digitale`_, in cui sono riportate le discipline applicabili in relazione alle tipologie d’uso in
caso di una riproduzione fedele (digitalizzazione) di un bene culturale
pubblico in pubblico dominio. Inoltre, si fa riferimento ai capitoli `Principi per il riuso delle riproduzioni digitali del patrimonio culturale e dei relativi metadati`_ e
`Modalità di pubblicazione online delle riproduzioni digitali e scelta delle licenze d’uso da adottare`_ delle medesime Linee guida per gli aspetti riguardanti l’adozione dei
principi per il riuso di dati e contenuti digitali e le modalità di
pubblicazione online delle riproduzioni digitali e di scelta delle
licenze d’uso da adottare.

Ciò premesso, il modello della “libera fruizione pubblica” è il più
appropriato per la gestione dei *Servizi digitali di consumo*, in
funzione degli scopi istituzionali di apertura inclusiva e di libero
accesso ai contenuti messi a disposizione degli utenti dai luoghi della
cultura. In questo caso il concetto di “fruizione pubblica” è da
intendersi come accesso libero e gratuito, che prevede la possibilità di
consultare e riutilizzare i contenuti digitali per fini non direttamente
commerciali (a differenza di quanto avviene con il modello “Open Access”
che invece lo consente [23]_), in coerenza con le disposizioni normative
vigenti in materia [24]_.

La capacità di garantire un accesso esteso e libero a tutti gli utenti
implica l’impossibilità di raggiungere un’autonoma sostenibilità
economica di questo cluster di servizi, che non generano alcun ricavo.
Il criterio di valutazione applicabile deve essere il medesimo impiegato
nei modelli gestionali dei servizi pubblici d’utilità sociale:
trattandosi di un servizio pubblico grazie al quale i luoghi della
cultura consentono, accrescono e promuovono la fruizione del patrimonio
culturale digitale, la sostenibilità economica va ricercata tra i
modelli di gestione per tipologia di servizi delineati nella Tabella 5.

Tuttavia, dal punto di vista della convenienza economica, è stato
riscontrato che spesso le entrate derivanti dalla vendita delle
riproduzioni o dall’incasso dei canoni applicati sul riuso commerciale
delle stesse sono irrisorie e quasi sempre inferiori agli effettivi
(basti pensare al personale interno) costi di erogazione *in house* del
servizio e/o di gestione amministrativa delle procedure di affidamento
della concessione. Per contro, gli istituti che hanno adottato un
approccio aperto godono di importanti benefici in termini di marketing,
comunicazione, promozione commerciale, afflusso ed engagement dei
visitatori e, in generale, di maggiore capacità di attrarre
finanziamenti pubblici e privati.

Vanno pertanto considerati con attenzione i ritorni *non economici* e
*indiretti* (il cui valore monetario, almeno in parte, può essere
puntualmente stimato ricorrendo alle metodologie impiegate nella
valutazione dei progetti ad alto impatto sociale e in generale
nell’\ *impact investing*) associabili all’applicazione del modello in
questione per la gestione dei *Servizi digitali di consumo*:

-  conseguimento degli obiettivi di democratizzazione e inclusione
   sociale e piena attuazione del mandato costituzionale a fornire il
   più ampio accesso possibile al patrimonio;

-  rafforzamento della reputazione, creando un’immagine positiva delle
   istituzioni culturali presso i pubblici, i media nazionali e
   internazionali e le industrie creative (benefici reputazionali);

-  possibilità di incrementare la vendita complessiva di immagini,
   attraverso una maggiore diffusione e consapevolezza del patrimonio
   culturale digitalizzato;

-  possibilità di accesso a progetti di sponsorizzazione e partenariato
   monetari e tecnici più convenienti per gli enti;

-  capacità di stimolare nuove professioni creative con il patrimonio
   reso pubblico (effetto di promozione/esposizione delle istituzioni
   culturali su vasta scala).

Si può pertanto affermare che investire su avanzati sistemi di accesso
al patrimonio culturale digitale, promuovendo la ricerca e le attività
educative e creative, valorizza la missione delle istituzioni culturali
e ne aumenta la reputazione (con possibilità di aumentare la capacità di
attrare capitale umano), fa emergere la consapevolezza del valore del
patrimonio conservato (con possibili ritorni nell’attrazione di
finanziamenti), migliora le procedure di gestione interne (con possibili
riduzione dei costi di funzionamento) e facilita la creazione di servizi
digitali ad alto valore aggiunto (come stimolo per l’indotto).

.. [23] Per “Open Access” si intende l’accesso libero e senza barriere al
   sapere scientifico, come dichiara nel 2002 la *Budapest Open Access
   Initiative*, i cui principi sono stati in seguito riaffermati dalla
   *Berlin Declaration on open access to knowledge in the Sciences and
   Humanities.*

.. [24] Come previsto all’art. 108, comma 3-bis del Codice dei beni
   culturali. Cfr. inoltre `Linee guida per l’acquisizione, la circolazione e il riuso delle riproduzioni dei beni culturali in ambiente digitale`_, allegato 3 del PND.
