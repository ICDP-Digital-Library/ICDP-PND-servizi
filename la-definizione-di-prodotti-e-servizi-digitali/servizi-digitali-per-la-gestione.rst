.. _servizi_digitali_per_la_gestione:

Servizi digitali per la gestione
================================

Si tratta di tutti i servizi la cui erogazione si svolge *a lato* dei
dati, ovvero i servizi dedicati alla gestione del patrimonio
(*back-end*), delle attività istituzionali (*front-end*) e funzionali
alle attività di fruizione dei luoghi della cultura (prenotazione,
bigliettazione, pagamenti, segnalazioni, controllo accessi, ecc.).

Tali servizi, suddivisibili in *servizi di front-end per gli utenti* e
*servizi di back-end per gli enti*, sono, per loro stessa natura,
destinati prioritariamente alle istituzioni culturali (B2I) e agli
utenti (B2C).

La tabella seguente riporta una descrizione dettagliata dei principali
servizi digitali per la gestione dei luoghi della cultura, da affiancare
alle singole fasi dello *user journey* (prima, durante e dopo la
visita), per facilitarne la comprensione e coglierne l’utilità.

+-----------------------------------+-----------------------------------+
| **Servizi di front-end per gli    | -  Sito web                       |
| utenti**                          |                                   |
|                                   | -  Prenotazione                   |
|                                   |                                   |
|                                   | -  Bigliettazione (smart ticket,  |
|                                   |    QR code, braccialetti rfid,    |
|                                   |    ecc.)                          |
|                                   |                                   |
|                                   | -  Pagamento digitale (carte di   |
|                                   |    credito, Paypal, Apple Pay,    |
|                                   |    ecc.)                          |
|                                   |                                   |
|                                   | -  Sistema di Alerting &          |
|                                   |    Recommendation (prossimità     |
|                                   |    opere, code, gestione attese,  |
|                                   |    ecc.)                          |
|                                   |                                   |
|                                   | -  Controllo accessi e titoli     |
|                                   |                                   |
|                                   | -  Servizi abilitati dalla        |
|                                   |    segnaletica digitale           |
|                                   |    (wayfinding, advertising,      |
|                                   |    altri servizi informativi)     |
|                                   |                                   |
|                                   | -  Servizi di accompagnamento     |
|                                   |    alla visita e di fruizione dei |
|                                   |    contenuti su dispositivi       |
|                                   |    digitali, anche per utenti con |
|                                   |    disabilità (tablet, app,       |
|                                   |    audioguida, robotica, wearable |
|                                   |    devices, sottotitolazione in   |
|                                   |    digitale, traduzione           |
|                                   |    automatizzata multilingue,     |
|                                   |    ecc.)                          |
|                                   |                                   |
|                                   | -  Servizi per esperienze         |
|                                   |    virtuali durante la visita     |
|                                   |    (interfacce sensoriali, realtà |
|                                   |    virtuale e aumentata,          |
|                                   |    ologrammi, avatar              |
|                                   |    conversazionali, ecc.)         |
|                                   |                                   |
|                                   | -  Servizi didattici on-line e    |
|                                   |    onsite (laboratori stampa 3d,  |
|                                   |    ricostruzioni virtuali, tavoli |
|                                   |    interattivi, ecc.)             |
|                                   |                                   |
|                                   | -  Comunicazione e interazione    |
|                                   |    pre/on/post visita (chatbot,   |
|                                   |    notifiche push, SMS, social    |
|                                   |    network, newsletter, podcast)  |
|                                   |                                   |
|                                   | -  Piattaforma per le             |
|                                   |    micro-donazioni (crowdfunding) |
|                                   |                                   |
|                                   | -  Piattaforma per la vendita     |
|                                   |    elettronica (e-commerce)       |
+-----------------------------------+-----------------------------------+

+-----------------------------------+-----------------------------------+
| **Servizi di back-end per gli     | -  Sistemi gestionali integrati   |
| enti**                            |    per la gestione dei beni       |
|                                   |    (catalogazione,                |
|                                   |    movimentazione, prestiti,      |
|                                   |    restauro, controllo            |
|                                   |    ambientale, ecc.)              |
|                                   |                                   |
|                                   | -  Sistemi gestionali per il      |
|                                   |    controllo dei servizi digitali |
|                                   |    rivolti all’utenza             |
|                                   |                                   |
|                                   | -  Sistemi per la creazione dei   |
|                                   |    contenuti curatoriali da       |
|                                   |    offrire all’utenza             |
|                                   |                                   |
|                                   | -  Soluzioni per l’interazione    |
|                                   |    digitale e l’*exhibition*      |
|                                   |    design: sistema di filtraggio, |
|                                   |    valutazione e referenziazione  |
|                                   |    (*interactive display*,        |
|                                   |    installazione olografiche      |
|                                   |    tridimensionali, interfacce    |
|                                   |    sensoriali – soluzioni di      |
|                                   |    riconoscimento visivo –        |
|                                   |    gestuale e vocale, *sound      |
|                                   |    system* attivabile con         |
|                                   |    movimenti e voce, camera       |
|                                   |    mapping, tavoli interattivi,   |
|                                   |    sculture cinetiche, robotic    |
|                                   |    art, VR, AR e mista)           |
|                                   |                                   |
|                                   | -  Content Management System      |
|                                   |    (CMS), a diversi livelli di    |
|                                   |    complessità in relazione alla  |
|                                   |    tipologia di dati e oggetti    |
|                                   |    digitali trattati              |
|                                   |                                   |
|                                   | -  Collection Management Systems  |
|                                   |    (CCMS): servizi di             |
|                                   |    catalogazione, inserimento dei |
|                                   |    metadati e gestione dei        |
|                                   |    processi                       |
|                                   |                                   |
|                                   | -  Customer Relationship          |
|                                   |    Management (CRM)               |
|                                   |                                   |
|                                   | -  Analytics e-Business           |
|                                   |    Intelligence                   |
|                                   |                                   |
|                                   | -  Tool di auto-valutazione       |
|                                   |    (impatto, sostenibilità,       |
|                                   |    competenze, ecc.)              |
|                                   |                                   |
|                                   | -  Sicurezza (contapersone,       |
|                                   |    monitoraggio ambientale,       |
|                                   |    allarme antincendio,           |
|                                   |    monitoraggio intrusioni,       |
|                                   |    sistemi di evacuazione,        |
|                                   |    control room, ecc.)            |
|                                   |                                   |
|                                   | -  Tracciamento visitatori e      |
|                                   |    opera (indoor positioning e    |
|                                   |    asset tracking)                |
+-----------------------------------+-----------------------------------+

*Tabella 12. Prodotti realizzabili e servizi erogabili in formato
digitale – Servizi digitali per la gestione*

L’implementazione dei servizi innovativi nei processi di *back-end*
(lato enti) e di *front-end* (lato utenti), palesa indubbi vantaggi
nella gestione dei luoghi della cultura e nell’arricchimento
dell’esperienza del visitatore/utente.

È fondamentale che il visitatore possa muoversi liberamente nel corso
della visita (non a caso si teorizza il *full free flow*, ovvero la
visita senza alcuna interruzione fisica), riducendo al minimo le
interazioni esterne e godendo di piena autonomia decisionale grazie
all’utilizzo di dispositivi personali nelle azioni che definiscono
l’esperienza, dalla prenotazione al pagamento del biglietto, passando
per i controlli di sicurezza e la fruizione dei contenuti, sino agli
acquisti nel bookshop. Risulta parimenti fondamentale, in termini di
efficienza, l’impiego di sistemi integrati per la gestione dei beni (in
primis la catalogazione) e il controllo dei servizi digitali rivolti
all’utenza. Per svolgere queste funzioni è determinante implementare i
servizi digitali per la gestione, in funzione della complessità
dell’istituto (misurabile in termini di dimensioni di spazi e
collezioni, consistenza dell’utenza, ampiezza/varietà dell’offerta
culturale, ecc.).

Le tendenze più recenti evidenziano che l’esperienza di visita non si
esprime unicamente nella tradizionale presenza fisica in un luogo della
cultura, ma in una relazione continuativa e durevole tra visitatore e
istituzioni, che si ripete nel tempo e ha due dimensioni complementari:
quella fisica e quella digitale. I servizi sopracitati, se
opportunamente integrati, permettono di far sentire il visitatore in
costante contatto con i luoghi della cultura, indipendentemente dal
fatto che li abbia visitati in passato o pianifichi di farlo in futuro.
