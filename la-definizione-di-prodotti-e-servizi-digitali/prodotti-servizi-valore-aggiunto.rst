Prodotti e servizi a valore aggiunto
====================================

I contenuti messi a disposizione degli utenti possono essere impiegati
nella creazione e nella produzione, sia offline che online, di prodotti
e servizi a valore aggiunto, quali ad esempio: visite virtuali,
documentari, film, installazioni, mostre multimediali, audioguide, quiz,
trivial, giochi, workshop, corsi di formazione online, soluzioni di
gamification, edizioni digitali in serie limitata, NFTs, siti, portali,
app, podcast, audiolibri, chatbot, modelli tridimensionali, ecc.

Tali prodotti e servizi possono assumere forme diverse ed essere
destinati a tutte le tipologie di target (B2I, B2B e B2C), in funzione
delle loro esigenze specifiche.

In questa sede è utile operare una distinzione in base alla finalità –
piuttosto che in funzione della forma – di questi prodotti [1]_ e
servizi, dacché entrambi rappresentano rielaborazioni a valore aggiunto
di contenuti digitali relativi al patrimonio culturale, ovvero:

1. le banche dati;

2. i prodotti espositivi;

3. i prodotti educativi;

4. i prodotti editoriali;

5. i prodotti commerciali (*advertising, merchandising, collectables*).

La tabella seguente riporta una descrizione delle diverse tipologie
individuate tra i *prodotti e i servizi a valore aggiunto*, per
facilitarne la comprensione delle loro potenzialità.

+-----------------------------------+-----------------------------------+
| **BANCHE DATI**                   | -  **Banche dati tematiche**      |
|                                   |    (elaborazioni tematiche di     |
|                                   |    collezioni digitali            |
|                                   |    tradizionali)                  |
|                                   |                                   |
|                                   | -  **Banche dati di servizio**    |
|                                   |    (database contenenti           |
|                                   |    informazioni per un servizio   |
|                                   |    specifico o specialistico –    |
|                                   |    es. banca dati: dei vincoli,   |
|                                   |    dei catasti storici, di        |
|                                   |    rilievi e ricerche, dei        |
|                                   |    restauri, dei modelli 3D,      |
|                                   |    degli e-book, ecc.)            |
|                                   |                                   |
|                                   | -  **Servizi di elaborazione di   |
|                                   |    Big data** (es. surveys,       |
|                                   |    profilazioni utenti, dati      |
|                                   |    sull’utilizzo dei servizi,     |
|                                   |    ecc.)                          |
|                                   |                                   |
|                                   | -  **Servizi di query e           |
|                                   |    interlinking di dati aperti**  |
|                                   |    (es. SPARQL endpoint)          |
|                                   |                                   |
|                                   | -  **User-generated content –     |
|                                   |    Servizi di crowdsourcing**     |
|                                   |    (es. processi condivisi di:    |
|                                   |    riconoscimento, folksonomy,    |
|                                   |    catalogazione, metadatazione,  |
|                                   |    trascrizioni di documenti      |
|                                   |    originali, ecc.)               |
+-----------------------------------+-----------------------------------+
| **PRODOTTI E SERVIZI ESPOSITIVI,  | -  **Prodotti e servizi           |
| EDUCATIVI ED EDITORIALI**         |    espositivi:** produzione di    |
|                                   |    exhibit e contenuti            |
|                                   |    multimediali e immersivi on    |
|                                   |    site e online per musei,       |
|                                   |    esposizioni temporanee,        |
|                                   |    percorsi turistici, eventi     |
|                                   |    performativi e culturali       |
|                                   |    (mostre, exhibit multimediali, |
|                                   |    multisensoriali e immersivi,   |
|                                   |    docufilm, festival/eventi,     |
|                                   |    virtual museums/exhibitions e  |
|                                   |    online guided tours, ecc.)     |
|                                   |                                   |
|                                   | -  **Prodotti e servizi           |
|                                   |    didattici,** on site e online  |
|                                   |    (webinar, corsi online,        |
|                                   |    workshop, talk, tutorial, kit  |
|                                   |    didattici, masterclass,        |
|                                   |    streaming di contenuti         |
|                                   |    educativi e musicali, ecc.)    |
|                                   |                                   |
|                                   | -  **Prodotti editoriali,**       |
|                                   |    offline e online:              |
|                                   |                                   |
|                                   | -  editoriali (cataloghi          |
|                                   |    scientifici, mappe tematiche,  |
|                                   |    guide, *newsletter, e-book,    |
|                                   |    academic e-publishing*,        |
|                                   |    ecc.);                         |
|                                   |                                   |
|                                   | -  audiovisivi (film, produzioni  |
|                                   |    radio-TV, serie, documentari,  |
|                                   |    webseries, podcast e           |
|                                   |    audiobook, scrollytelling, web |
|                                   |    serie, ecc.)                   |
+-----------------------------------+-----------------------------------+
| **PRODOTTI COMMERCIALI**          | -  **Advertising** (utilizzo a    |
|                                   |    fini pubblicitari di           |
|                                   |    riproduzioni, fisiche o        |
|                                   |    digitali, di immagini e        |
|                                   |    oggetti riferiti al patrimonio |
|                                   |    culturale)                     |
|                                   |                                   |
|                                   | -  **Merchandising**              |
|                                   |    (commercializzazione di        |
|                                   |    oggetti e articoli ispirati al |
|                                   |    patrimonio culturale con       |
|                                   |    l’utilizzo di riproduzioni,    |
|                                   |    fisiche o digitali come        |
|                                   |    stampe, manifesti, oggetti di  |
|                                   |    design, vestiario, fotografie, |
|                                   |    riproduzioni grafiche e di     |
|                                   |    opere, ecc.)                   |
|                                   |                                   |
|                                   | -  **Collectables** (vendita di   |
|                                   |    opere originali di Digital     |
|                                   |    Art, NFTs e digital copies)    |
+-----------------------------------+-----------------------------------+

*Tabella 11. Prodotti realizzabili e servizi erogabili in formato
digitale – Prodotti e servizi digitali a valore aggiunto*

Lo sviluppo di tali prodotti e servizi costituisce un’opportunità
fondamentale per gli istituti culturali.

In primis, gli aspetti più importanti derivanti dalla messa a
disposizione delle banche dati sono:

-  disponibilità, accesso e partecipazione universale degli utenti;

-  riutilizzo, redistribuzione e interoperabilità sui dati, determinante
   per consentire a fonti diverse di cooperare insieme e includendo la
   possibilità di combinare i dati con altre fonti;

   promuovere la conoscenza del settore, rendendo accessibili analisi
   statistiche, ricerche, KPI, mappe, dashboard e altre informazioni
   scientifiche e consentendo agli utenti di caricare i propri
   dati [2]_.

Inoltre, per quanto attiene ai prodotti espositivi, educativi,
editoriali e commerciali, le opportunità di valorizzazione e
commercializzazione sono pressoché illimitate: molti dei più recenti
sviluppi non esistevano sino a poco tempo fa (es. visite virtuali, on
line gaming, webinar, metaversi, NFTs, ecc.).

Oltre a garantire introiti aggiuntivi agli istituti culturali, l’offerta
di *Prodotti e servizi a valore aggiunto* permette agli utenti di
confrontarsi e dialogare con il patrimonio culturale con una modalità
diversa (immersiva, coinvolgente, innovativa, stimolante, interattiva,
personalizzata, ecc.), attirando nuovi segmenti di pubblico.

.. [1] Si intendono sia prodotti fisici che digitali.

.. [2] Ottimi esempi sono i database open data di National Archive of Data on Arts and Culture (NADAC) e Data Arts (Southern Methodist
   University, Dallas), che offrono dati e informazioni sul settore culturale e creativo negli Stati Uniti.
