Processo 2 \| I luoghi della cultura mettono a disposizione degli utenti contenuti digitali per creare nuovi e ulteriori contenuti
==================================================================================================================================

Questo processo rappresenta l’evoluzione del precedente, dacché si
ripropongono le stesse decisioni progettuali del processo 1, aggiungendo
un livello maggiore di complessità derivante dalla possibilità per
l’utente di generare nuovi contenuti: in questo caso le risorse digitali
non vengono messe a disposizione solo per la consultazione e la
navigazione, ma anche per il riutilizzo da parte degli utenti per creare
nuovi contenuti (*User Generated Content* [1]_) con finalità
scientifiche, educative o creative, senza necessariamente generare una
forma di valorizzazione economica (successivo processo 3). Allo schema
del processo 1 vengono quindi aggiunte le ulteriori fasi di seguito
descritte:

+-----------------------+-----------------------+-----------------------+
| **Licenze d’uso**     | **Creazione**         | **Condivisione**      |
+=======================+=======================+=======================+
| Ulteriori fasi del    | Individuazione del    | Pianificazione forme  |
| processo da prendere  | sistema per il riuso  | di disseminazione e   |
| in considerazione:    | dei dati e la         | condivisione dei      |
|                       | creazione di nuovi    | contenuti creati      |
| -  Definizione dei    | contenuti:            | dagli utenti:         |
|    diritti e dei      |                       |                       |
|    termini d’uso sui  | -  Scelta dei servizi | -  Programma di       |
|    nuovi contenuti    |    da sviluppare      |    public engagement  |
|    prodotti           |    (servizi di        |                       |
|                       |    consultazione -    | -  Verifica dei       |
| -  Definizione del    |    servizi per la     |    contenuti generati |
|    sistema di         |    creazione di       |    dagli utenti       |
|    gestione dei       |    contenuti)         |                       |
|    diritti            |                       | -  Piano di           |
|                       | -  Individuazione     |    comunicazione e    |
|                       |    della soluzione    |    disseminazione     |
|                       |    software           |                       |
|                       |    (on-premise o      |                       |
|                       |    SaaS)              |                       |
|                       |                       |                       |
|                       | -  Supporto e         |                       |
|                       |    accompagnamento    |                       |
|                       |    degli utenti nella |                       |
|                       |    creazione di nuovi |                       |
|                       |    contenuti          |                       |
+-----------------------+-----------------------+-----------------------+

*Tabella 4. Sintesi dei processi relativi all’abilitazione di servizi per
la creazione di contenuti da parte degli utenti*

In questo processo è opportuno prestare la massima attenzione nella fase
intermedia, quando andranno scelte le applicazioni per consentire di
generare e condividere i contenuti; va precisato che nel caso di specie
non ci si riferisce a contenuti generici condivisibili dagli utenti in
modo autonomo attraverso i social network, ma a contenuti strutturati
(come ad esempio le ricerche o le produzioni creative) che vengono
prodotti a beneficio di altri utenti. Le applicazioni, che il PND
raccomanda di mantenere separate logicamente e tecnologicamente dalle
basi dati, possono essere sviluppate ad hoc ed installate presso i
luoghi della cultura (soluzioni *custom on-premise*) oppure essere
acquistate sul mercato come servizio (soluzioni SaaS – *software
as-a-service*). La scelta delle modalità di condivisione risulta
altrettanto strategica, perché solo così potranno attivarsi forme
virtuose di coinvolgimento e presa in carico da parte del pubblico
(*public engagement*), riuscendo a instaurare relazioni stabili di
ascolto, dialogo e collaborazione tra istituzioni culturali e cittadini,
studenti, ricercatori e imprese.

.. [1] User Generated Content (UGC), spesso associato al Web 2.0, è un
   termine con cui ci si riferisce alle reti sociali, ai siti di social
   media, alle iniziative collaborative e ad una varietà di opere
   create, remixate e scambiate da singoli utenti (Elkin-Koren, *User
   Generated Platforms*, 2010). Un rapporto OCSE del 2007 lo definisce
   come: “(i) il contenuto reso pubblicamente disponibile su Internet,
   (ii) che riflette una certa quantità di sforzo creativo, e (iii) che
   è creato al di fuori delle routine e pratiche professionali” (OECD,
   *Working Party on The Information Economy*, 2007).
