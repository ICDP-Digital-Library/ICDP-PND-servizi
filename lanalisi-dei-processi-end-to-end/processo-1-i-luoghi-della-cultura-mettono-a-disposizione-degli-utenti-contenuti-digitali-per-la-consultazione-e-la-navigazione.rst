Processo 1 \| I luoghi della cultura mettono a disposizione degli utenti contenuti digitali per la consultazione e la navigazione
=================================================================================================================================

Questo processo descrive le fasi necessarie per mettere a disposizione
degli utenti le risorse e i contenuti digitali prodotti o gestiti dai
luoghi della cultura; il fine è l’uso individuale dei contenuti fruiti,
per qualsiasi scopo o finalità (studio, ricerca, produzioni creative,
usi amministrativi o commerciali), senza produzione di nuovi contenuti
su cui costruire ulteriori catene del valore. Questo rappresenta il
livello minimo di servizio digitale che un istituto di cultura può
erogare.

In questo caso gli istituti devono considerare le seguenti fasi
processuali:

+---------------------+-------------------+---------------------+---------------------+
| **Produzione**      | **Licenza d’uso** | **Pubblicazione**   | **Comunicazione**   |
+=====================+===================+=====================+=====================+
| Creazione dei       | Definizione del   | Individuazione      | Definizione del     |
| contenuti           | regime di         | del sistema per     | programma di        |
| oggetto di          | accesso ai        | la                  | navigazione:        |
| pubblicazione:      | contenuti:        | pubblicazione e     |                     |
|                     |                   | fruizione dei       | -  Analisi dei      |
| -  Scelta di        | -  Usi liberi /   | contenuti:          |    target di        |
|    cosa             |    Usi per i      |                     |    utenza           |
|    digitalizzare    |    quali è        | -  Definizione      |                     |
|    e rendere        |    richiesta      |    dei servizi      | -  Definizione      |
|    fruibile         |    autorizzazione |    per l’utente     |    strategia di     |
|                     |                   |    (servizi di      |    comunicazione    |
| -  Scelta di        | -  Uso gratuito   |    base - di        |                     |
|    come             |    / image        |    consumo)         | -  Individuazione   |
|    digitalizzare    |    licensing      |                     |    strumenti di     |
|                     |                   | -  Individuazione   |    comunicazione    |
| -  Scelta dei       |                   |    della            |                     |
|    modelli di       |                   |    soluzione        | -  Definizione      |
|    rappresentazione |                   |    software         |    azioni di        |
|    dei              |                   |    (eventualmente   |    disseminazione   |
|    contenuti        |                   |    anche            |                     |
|    digitali         |                   |    esternalizzata)  |                     |
|                     |                   |                     |                     |
|                     |                   | -  Definizione      |                     |
|                     |                   |    criteri di       |                     |
|                     |                   |    navigazione      |                     |
+---------------------+-------------------+---------------------+---------------------+

*Tabella 3. Sintesi dei processi relativi alla consultazione e alla
navigazione dei contenuti digitali*

Gli elementi inseriti in questo schema, espressione dei diversi processi
relativi alla consultazione e alla navigazione dei contenuti digitali,
poggiano necessariamente sugli aspetti imprescindibili della
conservazione e della gestione dei contenuti digitali stessi (cfr. par.
:ref:`servizi_digitali_per_la_gestione`).

Il PND in più punti si sofferma sulla necessità che la messa a
disposizione di contenuti digitali sia pensata nell’ottica dell’utente e
non solo dell’istituzione che li ha prodotti. Pertanto, nella
progettazione dei servizi digitali che abbiamo definito “di consumo”,
come ad esempio la pubblicazione dei dati di un catalogo informatizzato,
è necessario considerare ciascuna fase del processo; l’assenza di un
passaggio pregiudica la creazione del valore finale. Ad esempio, anche
se nella pratica non sempre si verifica, i dati pubblicati online senza
l’associazione di una corretta licenza d’uso non possono essere
riutilizzati con fiducia da parte degli utenti [6]_; parimenti, una
selezione dei materiali da digitalizzare non ispirata da criteri
razionali (conservativi, editoriali, fruitivi, etc.) può rendere
inefficace la fruizione finale, mentre uno scarso presidio delle
procedure di digitalizzazione e processamento dei dati [7]_ o una scelta
poco oculata delle modalità e dei software di visualizzazione ne
pregiudicano l’efficienza. Analogamente, è necessario progettare sin
dall’origine del progetto le modalità di disseminazione dei contenuti
digitali pubblicati online, perché questa assunzione definisce i
pubblici di riferimento e induce i luoghi della cultura a interrogarsi
sulle modalità di coinvolgimento ottimali (un catalogo non consultato è
un obiettivo fallito).

.. _Linee guida per l’acquisizione, la circolazione e il riuso delle riproduzioni dei beni culturali in ambiente digitale: https://docs.italia.it/italia/icdp/icdp-pnd-circolazione-riuso-docs/

.. [6] Cfr. `Linee guida per l’acquisizione, la circolazione e il riuso delle riproduzioni dei beni culturali in ambiente digitale`_, allegato 3 del PND.

.. _Linee guida per la digitalizzazione del patrimonio culturale: https://docs.italia.it/italia/icdp/icdp-pnd-digitalizzazione-docs/
.. _Linee guida per la redazione del Piano di gestione dei dati: https://docs.italia.it/italia/icdp/icdp-pnd-dmp-docs/
.. [7] Cfr. `Linee guida per la digitalizzazione del patrimonio culturale`_, allegato 1 del PND e `Linee guida per la redazione del Piano di gestione dei dati`_, allegato 2 del PND.
